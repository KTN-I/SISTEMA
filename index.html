
<!DOCTYPE html>
<html lang="en">
<head>
	<meta charset="utf-8">
	<title>Turizmas</title>
	<meta name="viewport" content="width=device-width">
	<link rel="stylesheet" href="assets/styles.min.css">
	
	
</head>

<body>
	<header>
		<div class="container">
			<div class="c-row">



				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">VERSLO VADYBOS STUDIJŲ PROGRAMOS
PROFESINIO BAKALAURO BAIGIAMŲJŲ DARBŲ
RENGIMO METODINIAI NURODYMAI       
						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
BENDROSIOS BAIGIAMOJO PROFESINIO BAKALAURO DARBO
RENGIMO NUOSTATOS
Šios metodinės priemonės tikslas – pateikti pagrindinius profesinio baigiamojo darbo
rengimo, įforminimo bei pristatymo reikalavimus, kurie skirti Kauno kolegijos Vadybos ir
ekonomikos fakulteto Verslo vadybos studijų programos studentams.
Profesinio bakalauro baigiamasis darbas (toliau BD) – tai tiriamasis darbas, kuriame
studentas, studijuodamas atskirus dalykus, savarankiškai susieja įgytus gebėjimus, sistemina įgytas
teorines žinias, taiko tiriamojo darbo įgūdžius konkrečiomis aplinkybėmis, savarankiškai
formuluoja išvadas ir pateikia pasiūlymus problemai spręsti, atskleisdamas ir demonstruodamas
studijų rezultatų pasiekimo lygį. Absolventas, baigęs Verslo vadybos studijų programą:
 Taikys ekonomikos, vadybos ir verslo organizavimo teorinius modelius nacionalinėje ir
tarptautinėje verslo aplinkoje.
 Taikys praktinėje veikloje verslą reglamentuojančius teisės aktus bei norminius
dokumentus.
 Nustatys rinkos tyrimų tikslus, pasirinks tyrimo metodus ir prognozuos laukiamus
rezultatus.
 Analizuos ir vertins verslo aplinką, rinkos tendencijas, antrepreneriško verslo
kūrimo/plėtros galimybes ir siūlys pagrįstus sprendimus.
 Taikys mokslo naujoves racionaliam verslo įmonės išteklių panaudojimui.
 Planuos, analizuos ir organizuos verslo įmonės veiklas nuolat besikeičiančioje aplinkoje.
 Taikys integralius rinkodaros principus ir metodus.
 Taikys verslo etikos, tarpkultūrinės komunikacijos, socialiai atsakingo verslo principus ir
moralės normas profesinėje veikloje, bendraus ir bendradarbiaus komandose.
 Naudosis šiuolaikinėmis informacinėmis technologijomis, komunikuos verslo aplinkoje
gimtąją ir užsienio kalbomis.
 Demonstruos verslumo įgūdžius, savarankiškumą ir kūrybiškumą priimant vadybinius
sprendimus.
 Planuos karjerą ir saviugdos kryptis, suvoks atsakomybės už veiklos rezultatus svarbą,
savarankiškai mokysis kintančioje profesinės veiklos srityje.
Baigiamojo darbo pagrindu kvalifikavimo komisija vertina studento pasirengimą
profesiniam darbui ir suteikia profesinio bakalauro laipsnį.
Profesinio bakalauro baigiamajam darbui rengti skiriamas vadovas - kolegijos dėstytojas
arba specialistas-praktikas, kurį pasirenka studentas iš Verslo vadybos katedros siūlomų BD vadovų
ir temų krypčių sąrašo.
4
Profesinio bakalauro baigiamąjį darbą rengiantį studentą konsultuoja BD vadovas (20 ak.
val.), kuris:
 bendradarbiavimo su studentu pradžioje konsultuoja pasirinktos temos aktualumo ir
praktinio pritaikomumo klausimais, aptaria preliminarų darbo turinį (struktūrą), darbo rengimo
planą, įvertina studento pasirinktos literatūros ir kitų informacijos šaltinių sąrašą, esant poreikiui
rekomenduoja jį papildyti;
 baigiamojo darbo rengimo metu rekomenduoja atkreipti dėmesį į:
darbo struktūrą, atskirų jo dalių logiškumą, nuoseklumą ar išsamumą;
literatūros ir kitų informacijos šaltinių nuorodų pateikimą, citavimą ir jų sąrašo
sudarymą;
grafinį apipavidalinimą;
atskirų baigiamojo darbo dalių sąsajas, išvadų ir pasiūlymų formulavimą;
pasirengimą viešam baigiamojo darbo pristatymui.
 rašo atsiliepimą apie profesinio bakalauro baigiamąjį darbą, įvertindamas baigiamojo
darbo tinkamumą viešam gynimui.
Atskiroms baigiamojo darbo dalims rengti gali būti pasiūlomi konsultantai. Vadovo ir
konsultanto uždavinys – siekti, kad studentas pats rastų geriausią analizuojamos problemos
sprendimo variantą (-us). Nei vadovas, nei konsultantas nepateikia studentui paruoštų
sprendimų, tik padeda parengti darbo planą, rekomenduoja literatūrą bei kitus informacijos
šaltinius, atsako į klausimus, iškilusius rengiant baigiamąjį darbą.
Tiesioginė atsakomybė už atliktą darbą tenka pačiam studentui, todėl susitikimuose su
vadovu iniciatyva priklauso jam. Studentas privalo palaikyti su darbo vadovu nuolatinį ryšį,
informuoti vadovą apie darbo rašymo eigą, atsižvelgti į vadovo dalykinius ir metodinius patarimus
bei pastabas.
Studentas, rengdamas baigiamąjį darbą, atsako už darbe pateikiamos informacijos
teisingumą, suformuluotas išvadas ir pasiūlymus konkrečių įmonių problemoms spręsti.
Vadovaujantis Kauno Kolegijos studijų tvarkos, patvirtintos Kauno kolegijos Akademinės tarybos
2017-06-26 nutarimu Nr. (2.2.)-3-9, 139.2. punktu, studentas privalo laikytis kolegijos Akademinės
etikos kodekso, LR Mokslo ir studijų įstatymo, kolegijos statuto, Studijų tvarkos ir kitų studijas
Kolegijoje reglamentuojančių teisės aktų reikalavimų. Tai reiškia, kad baigiamasis darbas yra
studento kūrybinės veiklos rezultatas ir turi būti rašomas savarankiškai. Jam galioja originalumo
reikalavimas.
Akademiniai nusižengimai (pvz. nusirašinėjimas, plagiato atvejai, duomenų klastojimas ir
kt.) yra netoleruojami ir gali būti analizuojami ne tik Kauno kolegijoje, bet ir Lietuvos akademinės
etikos ir procedūrų kontrolieriaus tarnyboje ar teisme. Nustačius 
5
akademinės etikos pažeidimus, asmeniui gali būti taikomos nuobaudos pagal Kauno kolegijos
etikos kodeksą (2013), LR administracinių teisės pažeidimų kodekso ar LR baudžiamojo kodekso
priemonės.
Baigiamasis darbas rengiamas 6-ąjį (nuolatinės studijos) arba 8-ąjį (ištęstinės studijos)
semestrą.
Profesinio baigiamojo darbo rengimo eiga:
1. BD vadovo bei temos krypties pasirinkimas. Renkantis baigiamojo darbo kryptį, būtina
atsižvelgti į planuojamą analizuoti objektą, t.y. į planuojamos analizuoti verslo įmonės problemą.
Studentas, katedrai paskelbus (el. paštu) BD vadovų bei temų krypčių sąrašą, susisiekia su
pageidaujamu BD vadovu ir gavęs jo sutikimą ne vėliau kaip iki lapkričio 30 d. (5 arba 7 semestre)
informuoja katedros vedėją apie BD vadovo ir temos krypties pasirinkimą.
2. BD temos formulavimas ir pateikimas katedrai. Įsitikinęs pasirinktos temos aktualumu
ir atsižvelgdamas į katedros rekomenduojamas temų kryptis, studentas pasirenka arba pasiūlo
profesinio bakalauro baigiamojo darbo temą ir suderinęs ją su savo BD vadovu ne vėliau kaip iki
kovo 1 d. ( 6 arba 8 semestre) pateikia katedrai pasirinktos temos formuluotę. BD tema turi sietis su
pasirinktai organizacijai aktualia problema, o jos tyrimas, analizė ir sprendimai turi turėti
pritaikomąją vertę, kuri įforminama pasirašant baigiamojo darbo užsakymo sutartį (žr. 12 priedą).
Profesinio bakalauro baigiamojo darbo temos formuluotėje turi atsispindėti konkretūs tiriamojo
objekto aspektai: įmonė ar atskiras jos padalinys, regionas; visa veikla ar atskiri jai priskiriami
procesai.
Studentų BD temų sąrašas aptariamas katedros posėdyje ir patvirtinamas fakulteto dekano.
Kiekvienam studentui pateikiama katedros vedėjo pasirašyta ir dekano patvirtinta profesinio
bakalauro baigiamojo darbo užduotis ir pristatymo katedrai data (žr. 9 priedą).
Atsiradus aplinkybėms, kurios trukdo parengti patvirtintos temos baigiamąjį darbą, dekano
įsakymu tema gali būti koreguojama. Tokiomis aplinkybėmis gali būti įmonės reorganizacija ar
bankrotas, galimybių atlikti tyrimą nesuteikimas, statistinių duomenų neprieinamumas ir pan.
3. BD teorinės dalies peržiūra katedros posėdyje. Katedros paskelbtu laiku ne vėliau kaip
iki kovo 15 d. studentas turi pristatyti BD teorinę dalį. Katedros dėstytojai ir BD vadovas įvertina
teorinės BD dalies parengimo kokybę, studento darbo atitiktį terminui bei pateikia rekomendacijas
tolesniam BD rengimui.
4. BD pristatymas katedros posėdyje. Katedros paskelbtu laiku ne vėliau kaip iki gegužės
20 d. (ištęstinių studijų) ir iki birželio 5 d. (nuolatinių studijų) studentas parengtą BD pristato BD
katedros posėdyje. Katedros paskirtiems komisijos nariams studentas pateikia parengtą BD
(susegtą, bet neįrištą) ir 7–10 min. pristatymą, BD vadovo atsiliepimą (žr. 10 priedą), atsako į 
6
komisijos narių klausimus. BD pristatymo katedros posėdyje metu įvertinamas BD tinkamumas ir
teikiama rekomendacija dėl BD tinkamumo viešajam gynimui.
Profesinio bakalauro baigiamasis darbas nerekomenduojamas viešajam gynimui ir
studentas neįtraukiamas į fakulteto dekano įsakymą „Dėl leidimo ginti baigiamąjį darbą“, kai:
 BD neatitinka Verslo vadybos studijų programos profesinio bakalauro baigiamųjų darbų
rengimo metodinių nurodymų reikalavimų;
 BD dalys (teorinė, analitinė, projektinė) nėra tarpusavyje susietos;
 BD turinys neatitinka BD temos formuluotę;
 BD yra gramatinių klaidų.
5. BD pateikimas recenzentui. Studentas, gavęs teigiamą rekomendaciją dėl BD viešo
gynimo, likus ne vėliau kaip 5 darbo dienoms iki BD viešo gynimo datos įrištą baigiamąjį darbą
pateikia recenzentui. Recenzentu gali būti atitinkamos srities specialistas (verslo įmonės, kurios
problema nagrinėjama baigiamajame darbe, ar panašią veiklą vykdančios įmonės vadovas,
padalinio vadovas ar pan.).
Baigiamojo darbo recenzentą pasirenka studentas arba skiria katedra likus ne vėliau
kaip 10 darbo dienų iki viešo gynimo. Recenzentas parašo recenziją pagal profesinio bakalauro
baigiamojo darbo recenzijos formą (žr. 11 priedą).
6. BD pateikimas katedrai. Studentas likus ne vėliau 2 darbo dienoms iki viešojo gynimo
pristato katedrai parengtą ir įrištą BD 2 egzemplioriais. Viename iš jų viršelio vidinėje pusėje
(darbo pabaigoje) turi būti priklijuojamas A5 formato vokas, kuriame įdedama: BD elektroninėje
laikmenoje, vadovo atsiliepimas, recenzija.
7. Viešasis BD gynimas kvalifikavimo komisijos posėdyje. Katedra ne vėliau kaip iki BD
gynimo katedros posėdyje datos viešai paskelbia BD gynimo kvalifikavimo komisijos sudėtį ir
posėdžių datas. Viešieji BD gynimai vyksta ne vėliau kaip iki birželio 15 d.
Profesinio bakalauro baigiamojo darbo apimtis – nuo 45 iki 60 puslapių (be priedų)     

                    </p>
                    
                     Rengiant baigiamąjį darbą tenka naudotis įvairių autorių parengtais paveikslais, mokslinių
darbų, eksperimentų išvadomis, juos perrašyti ar perbraižyti. Tokiu atveju reikia pateikti nuorodą į
informacijos šaltinį, tačiau studentas turi suvokti, kad tai negali sudaryti jo darbo esmės.
Turinys. Turinys pateikiamas atskirame puslapyje. Jame išvardijamos visos baigiamojo
darbo dalys, darbo skyriai ir poskyriai, nurodomi jų puslapiai (žr. 4 priedą). Visi darbo skyriai ir
poskyriai rašomi su skyrių numeriais (pvz. 2. UAB „X“ SITUACIJOS ANALIZĖ), išskyrus:
SANTRAUKA, SUMMARY, LENTELIŲ IR PAVEIKSLŲ SĄRAŠAS, ĮVADAS, IŠVADOS
IR PASIŪLYMAI, LITERATŪRA IR KITI INFORMACIJOS ŠALTINIAI bei PRIEDAI.
Baigiamojo darbo skyrių pavadinimai ir jų puslapiai turinyje turi būti tokie patys kaip ir pačiame
darbe.
Santrauka – tai baigiamojo darbo esmės išdėstymas. Ji skirta tam, kad būtų galima glaustai
sužinoti BD esmę. Santraukoje turi būti nurodytas darbo autoriaus vardas ir pavardė, darbo
pavadinimas, darbo rūšis, vadovo vardas ir pavardė, trumpas darbo apibūdinimas (aktualumas),
problema, tikslas, uždaviniai, objektas, naudoti metodai ir apibūdinami darbo rezultatai, išvados ir
pasiūlymai bei projektiniai sprendimai, darbo apimtis. Ji rašoma lietuvių ir viena iš Europos
Sąjungos kalbų. Santraukos apimtis – iki 300 žodžių (žr. 2 ir 3 priedus).
Įvadas – viena iš svarbiausių studijų baigiamojo darbo dalių. Įvade reikia pagrįsti temos
aktualumą, įvardinti problemą, suformuluoti darbo tikslą, uždavinius, darbo objektą, pristatyti darbo
metodus, darbo struktūrą, praktinį pritaikomumą, paaiškinant praktinę reikšmę pasirinktos
organizacijos problemos kontekste. Įvado rašymo stilius turi būti konkretus ir aiškus.
Įvade turi būti pateikta:
 Darbo aktualumas – apibrėžiama temos esmė, aprašoma, kodėl šią temą verta nagrinėti.
 Darbo problema, t.y. aprašoma probleminė situacija bei konkrečiai ir aiškiai
suformuluojama darbo problema. Problema – tai:
- teiginys, konstatuojantis nepalankų, neįprastą ar tikrintiną ekonominį / socialinį faktą;
- stimulas, skatinantis ieškoti atsakymo, pasitelkus mokslinį tyrimą;
- užduotis, kurią reikia išspręsti;
- neatitikimas tarp esamos ir pageidaujamos padėties.
Svarbu apibrėžti tikrąją problemą, t.y. apibūdinti jos ypatybes ir išnagrinėti ją sukėlusias
priežastis. Gerai suformuluota problema – pusė problemos sprendimo, nes tiksliai įvardijus
problemą, didesnė tikimybė rasti tinkamą sprendimą. Problema suprantama kaip nepalankios
situacijos susidarymas, įmonės rodiklių blogėjimas. Pvz.: „N“ įmonėje dažnai keičiasi darbuotojai,
kasmet mažėja įmonės pelningumas, didėja išlaidos darbuotojų mokymui ir t.t. Problema
formuluojama kaip sakinys, paaiškinantis numatomo tyrimo tikslą. Problemai aprašyti skiriama 1–2
pastraipos. 
9
 Darbo tikslas, kurio formuluotė turi atspindėti galutinį darbo rezultatą, pvz., išanalizuoti/
įvertinti/nustatyti/ ir pan.
 Darbo uždaviniai turi atspindėti, kaip bus pasiekiamas darbo tikslas. Darbe rekomenduojama
kelti 3-4 uždavinius,
pvz.: 1. Atlikti .....;
2. Išanalizuoti ......;
3. Pateikti ........ .
 Darbo objektas – apibrėžiama, kas konkrečiai nagrinėjama darbe.
 Darbo metodai – nurodomi baigiamąjame darbe naudoti darbo metodai (pvz.: mokslinės
literatūros analizė, įmonės dokumentų analizė, anketinė apklausa, stebėjimas, mikro- ir
makroaplinkos analizė, interviu ir kt.),;
 Darbo struktūra – trumpai pristatoma baigiamojo darbo struktūra, apibūdinant atskirų dalių
turinį (pvz., Teorinėje dalyje aptariama.... Analitinėje darbo dalyje pateikiami tyrimo
rezultatai... Projektinėje dalyje apskaičiuoti .......).
Šios darbo dalies apimtis yra 1 – 2 puslapiai.
Teorinė dalis – tai literatūros ir kitų informacijos šaltinių: mokslo literatūros (lietuvių ir
užsienio kalba), mokslo periodikos, mokslo straipsnių, teisės aktų, informacijos, pateikiamos
internete nagrinėjamu klausimu analizė.
Teorinėje dalyje turi būti analizuojama naujausia literatūra, kuri atrodo reikšmingiausia
tyrimo problemai spręsti. Rekomenduojama išnagrinėti ne mažiau kaip 20 šaltinių (ne mažiau
kaip 25 proc. literatūros šaltinių turi būti užsienio autorių, ne mažiau kaip 70 proc. literatūros
šaltinių turi būti išleisti/ paskelbti ne anksčiau kaip prieš 5 metus, ne mažiau kaip 15 proc.
literatūros šaltinių paieškai naudoti duomenų bazes (pvz. Emerald, Ebsco ir kt.). Analizuojant
literatūros šaltinius nagrinėjama tema, pateikiama temai būtinų įvairių sąvokų bei terminų samprata
ir iškeltos problemos analizė teoriniu lygmeniu. Joje atskleidžiamos ir susisteminamos įvairių
mokslininkų nuomonės, išsakoma ir pagrindžiama sava nuomonė apie nagrinėjamą problemą,
susiejama su Lietuvos ūkio situacija ir perspektyva. Teorinė dalis turi būti analitinė, o ne
aprašomojo (referatinio) pobūdžio. Privaloma analizuoti literatūros šaltinius, palyginti įvairių
autorių nuomones, nurodant, ką ir kaip tam tikru klausimu rašo skirtingi autoriai, atkreipiant
dėmesį į nuomonių įvairovę, bendrus ir skirtingus teiginius.
Teorinės dalies pavadinimas negali būti abstraktus, jis privalo sietis su analizuojama
problema.
10
Šioje dalyje, remiantis minėtais informacijos šaltiniais, atliekama sprendžiamos konkrečios
problemos, susijusios su profesinio bakalauro baigiamojo darbo tema, analizė. Autorius privalo
pademonstruoti savo asmeninį požiūrį bei vertinimą ir pagrįsti, kodėl pasirinko tokius problemos
nagrinėjimo metodus ir teorijas.
Rašant profesinio bakalauro baigiamąjį darbą svarbu atskirti savo žodžius nuo kitų autorių
teksto. Autorystė turi būti aiškiai matoma, duomenys galimi patikrinti ir patikslinti nurodytoje
literatūroje. Aiškiai nenurodant darbo santykio su literatūra, darbas gali būti palaikytas plagiatu, t. y.
bandymu pasisavinti svetimas mintis. Įtraukti informacinius šaltinius į rašomą darbą galima:
 referuojant, t.y. trumpai atpasakojant savais žodžiais;
 perfrazuojant, t. y. svetimą tekstą (turinio esmę) paaiškinant savais žodžiais, labai
nenukrypstant nuo teksto;
 naudojant citatas, t.y. pažodinį teksto pateikimą.
Mintys turi būti dėstomos moksline kalba, kuriai būdingos tokios stilistinės ypatybės, kaip
apibendrinimai, logiškumas, nuoseklumas, objektyvumas, dalykinis tikslumas ir glaustumas.
Aiškumo ir glaustumo reikia siekti derinant ilgesnius ir trumpesnius sakinius. Minčių vientisumo
tiek sakinio, tiek viso teksto lygmeniu galima pasiekti naudojant aprašomąją kalbą (metakalbą).
Naudodamas sakiniuose jungiamuosius žodžius (pvz., Kaip minėta…; Akivaizdu, kad…; Tikėtina,
kad .....) autorius parodo, kad mato darbą kaip visumą.
Atskirų autorių nuomonė apie nagrinėjamą problemą siejama su Lietuvos rinkos specifika ir
parenkamas tinkamiausias sprendimas, modelis ar koncepcija.
Rekomenduojama kiekvieną teorinės dalies skyrių baigti skyriaus apibendrinimu, o visa
teorinė BD dalis turi baigtis teorinės dalies apibendrinimu, kuriomis remiantis bus rašoma
analitinė ir projektinė BD dalys.
Teorinės dalies apimtis – 15–20 puslapių.
Analitinė dalis – tai informacijos apie probleminę situaciją pasirinktame objekte pateikimas
ir jos analizė. Pagrindžiami ir pateikiami naudojami tyrimo metodai, eiga ir jų rezultatai.
Šioje dalyje autorius atlieka nagrinėjamos problemos analizę konkretaus objekto
(organizacijos) atžvilgiu. Paaiškinama, kokie duomenys ir kam bus naudojami, kokiais metodais
jie surinkti. Autorius gali naudoti: statistikos duomenis, organizacijos dokumentų analizės
duomenis, apklausos ar stebėjimo medžiagą ir kt.
Analitinėje dalyje reikia paaiškinti, kaip buvo gauti duomenys ir pateikti:
 Analizuojamo objekto (pvz., organizacijos, prekės ženklo ir kt.) pagrindines
charakteristikas.
11
 Rezultato gavimo metodų pristatymą (anketinė apklausa, interviu, SSGG analizė ir t.t.,
statistikos duomenų analizė, organizacijos dokumentų analizė). Tyrimo metodo taikymas
turi būti pagrįstas, t. y. parodyta, kad būtent tuo metodu bus gauta informatyvi ir patikima
informacija.
 Gautų tyrimo rezultatų analizę (anketos, testai ir kt. pavyzdžiai pateikiami prieduose).
 Taisytinų rezultatų išskyrimą bei jų gerinimo būtinumo pagrindimą.
 Ekonominius skaičiavimus, pagrindžiančius sprendimų tikslingumą.
Skaičiavimo duomenys ir rezultatai turi būti pateikti lentelėse ar pavaizduoti grafiškai,
naudojant apibendrinantį paaiškinimą tekste. Analizuojant gautus rezultatus, būtina aptarti:
 Kaip gauti rezultatai siejasi su mokslo teorijomis?
 Ar gautieji rezultatai yra teigiami ar taisytini? Kaip taisytini?
 Kokie autoriaus siūlymai akcentuojamos problemos atžvilgiu?
Pirminiai analizės duomenys pateikiami prieduose, analitinėje dalyje pateikiama nuoroda į juos.
Didelės lentelės ar kita vaizdinė medžiaga turi būti prieduose.
Rekomenduojama kiekvieną analitinės dalies skyrių baigti apibendrinimu, o visa analitinė
BD dalis turi baigtis analitinės dalies išvadomis, kuriomis remiantis bus rašoma projektinė BD
dalis.
Analitinės dalies apimtis – 20 – 25 puslapių.
Projektinė dalis – tai konkretūs sprendimai analitinėje BD dalyje nustatytai/oms
problemai/oms spręsti, vadovaujantis teorinėje profesinio bakalauro baigiamojo darbo dalyje
pasirinktomis koncepcijomis, modeliais ir pan.
Teikiami projektiniai siūlymai turi būti argumentuoti, jie gali būti įvairūs: kaip geriau
organizuoti darbo ar valdymo procesus nagrinėjamoje įmonėje, kaip mažinti išlaidas, didinti
pardavimus, gerinti gaminių kokybę ir pan., priklausomai nuo profesinio bakalauro baigiamojo
darbo temos. Šioje dalyje turi būti pateikti skaičiavimai, parodantys kiekvieno pasiūlymo teikiamą
naudą (ekonominę / socialinę). Šiuos skaičiavimus rekomenduojama pateikti lentelėse, parodant
pasiūlymo įgyvendinimo sąnaudas, terminus, išteklius ir gaunamą naudą. Šioje dalyje turi būti
pateikti skaičiavimai ar numatyti ištekliai siūlomų sprendimų įgyvendinimui, kurie aiškiai parodytų
teikiamų pasiūlymų pagrįstumą ir naudą, pvz. jei siūloma didinti prekių pardavimus, būtina pateikti
pardavimui didinti numatomas priemones, išteklius ir numatomą gauti naudą. Finansinio projekto
pagrindimo pavyzdys pateikiamas 13 priede.
Projektinėje dalyje teikiami pasiūlymai turi būti sietini su teorine dalimi ir analitinėje dalyje
gautais rezultatais.
Projektinės dalies apimtis – 4–10 puslapių.
12
Išvados ir pasiūlymai – tai apibendrinanti BD dalis, kurioje pateikiami atsakymai į darbo
pradžioje iškeltus uždavinius. Šioje dalyje glaustai pateikiami pagrindiniai profesinio bakalauro
baigiamojo darbo rezultatai ir svarbiausi apibendrinimai, kurių autorius yra pats studentas.
Išvadose diplomantas turi įrodyti, kad pasiektas įvade suformuluotas tikslas bei išspręsti
iškelti uždaviniai. Išvados formuluojamos konkrečiai ir glaustai. Jos turi būti konkrečios, logiškos,
aiškios, pagrįstos.
Šioje baigiamojoje darbo dalyje yra pateikiama:
 Teorinės analizės pagrindinės išvados;
 Objekto situacijos analizės, pasirinkto tyrimo rezultatų išvados;
Išvadas siūloma numeruoti. Šioje dalyje neturi būti iliustracijų (lentelių ar paveikslų), citatų
ar nuorodų į literatūros šaltinius. Išvadoms reikia skirti ypatingą dėmesį. Teisingos ir konkrečios
išvados rodo studento gebėjimus apibendrinti, kritiškai vertinti atlikto darbo rezultatus.
Pasiūlymai – tai darbe numatytos konkrečios priemonės, kaip spręsti išryškėjusią problemą
(-as). Jie pateikiami glaustai, apibendrinant projektinės dalies sprendimus. Pasiūlymai turi būti
konkretūs, realūs jiems įgyvendinti skirtų lėšų ir terminų atžvilgiu.

</p>

BAIGIAMOJO DARBO KALBOS STILIUS
Baigiamasis darbas turi būti be gramatinių ir korektūros klaidų, parašytas taisyklinga
lietuvių kalba. Studijų darbų kalba turi atitikti mokslinio stiliaus reikalavimus. Kalba turi būti aiški,
nedaugiaprasmė. Būtina vengti publicistinės kalbos. Jei studijų darbe vartojami terminai,
profesionalizmai, jie turi būti aptarti tekste arba pateikti darbo pradžioje, prieš įvadą, „SĄVOKŲ
IR SANTRUMPŲ SĄRAŠAS“ dalyje. Darbe vartojami vienodi terminai. Jei tam pačiam reiškiniui
apibūdinti vartojami keli, pravartu aptarti skirtingų autorių traktuojamus terminus.
Visos vartojamos žodžių santrumpos turi būti parašytos pagal galiojančias taisykles. Kaip
taisyklingai tekstuose pateikti santrumpas galima rasti Albino Masaičio parengtame trumpinių sąraše.
Santrumpos visame darbe turi būti vienodos. Raidinės santrumpos rašomos be taškų.
Netrumpinami pavadinimai: Lietuvos Respublika, Lietuvos Respublikos Seimas, Lietuvos
Respublikos Vyriausybė.
Prie įstatymų pavadinimų valstybės pavadinimą (Lietuvos Respublikos) rašyti nebūtina:
Akcinių bendrovių įstatymas, Valstybinės kalbos įstatymas.
Ilgio, ploto, tūrio, masės ir kitų matų sutrumpinti tarptautiniai pavadinimai skaitomi
nesutrumpinti ir rašomi be taškų. Atitinkamos lietuviškos santrumpos - val., min., sek. - rašomos su
taškais.
Piniginių vienetų trumpiniai rašomi be taško (išskyrus tašką sakinio pabaigoje) – Eur (euras),
ct (centas). Prireikus galima vartoti tarptautinį kodą EUR arba simbolį €. Atkreiptinas dėmesys, kad
santrumpa, kodas ar simbolis vartojami po skaitmeninės raiškos (darant tarpą), pvz.: 250 eurų, 250
Eur, 250 EUR, 250 €.
Jei tekste pateikiami skaičiai turi matavimo vienetą, juos reikia rašyti skaitmenimis (pvz.:
400 Eur), jeigu neturi – žodžiais (pvz.: „Atvykstančiųjų skaičius padidėjo du kartus“). Jei tekste
pateikiamos kelios skaičių reikšmės iš eilės, vieneto žymėjimą reikia rašyti tik vieną kartą po
paskutiniojo skaitmens, pvz., 15, 45, 75 Eur.
Procentai žymimi simboliu %, kuris rašomas prie skaitmens (su tarpu): 25 %. Dokumentų
tekste paprastai vartojamas ne simbolis % (ir su skaitmenimis), o rašomas žodis procentas arba jo
santrumpa proc.
Tame pačiame tekste žymėjimai turi būti vienodi, t.y., parašyti arba žodžiais, arba skaičiais.
Jei tekste santrumpų yra daug, patogu pateikti sąvokų ir / ar santrumpų sąrašą.
Citata – pažodinis teksto perteikimas, vieno teksto ištrauka kitame tekste. Cituojama tik
tada, kai originalūs žodžiai, sakiniai, dalys, o kartais ir pastraipos yra labai svarbios. Citata
dažniausiai rašoma kabutėse. Tačiau ilga citata gali būti rašoma kitu šriftu arba atitraukiant ją nuo
paraštės ir paliekant po tuščią eilutę viršuje ir apačioje. Praleistos citatos vietos gali būti žymimos 
24
skliaustais su tritaškiu <...>. Cituoti visada reikia tiksliai, net jei su autoriaus nuomone ir
nesutinkama. Tikslioji citata – tiksli kito autoriaus mintis, atitinkanti originalų tekstą su visais
skyrybos ženklais. Tikslioji citata skiriama kabutėmis („ “).
Citatos į mokslinį tekstą įterpiamos tiesiogiai arba po įvadinių žodžių, pvz.:
 Remiantis Pavardžio (2013) nuomone, „citata“;
 Pavardžio (2013) teigimu „citata“.
Rašant baigiamąjį darbą rekomenduojama vengti asmeninės formos „aš“ vartojimo.
Alternatyva asmeniniam įvardžiui – beasmenė veiksmažodžio forma, pvz.: darbe remiamasi,
tiriama, analizuojama, apibendrinama, cituojama, diskutuojama, daroma išvada.
Nuorodos į kitas baigiamojo darbo dalis (skyrius, poskyrius), lenteles, paveikslus pateikiamos
užrašant jų eilės numerius. Pvz.: (žr. 4 skyrių), (žr. p. 54), (žr. 5 lentelę).
Darbe reikia naudoti aprašomąją kalbą, t.y. metakalbą. Didžioji darbo teksto dalis nagrinėja
pačią temą, tačiau darbe yra ir teksto, kuris tiesiogiai temai neskiriamas, bet kalba apie patį rašymo
procesą, pvz., kas bus rašoma tolesniame skyriuje, apibendrina buvusių skyrių turinį arba patikslina,
kaip darbe panaudojama medžiaga.
Metakalba – tai kalbėjimas apie patį tekstą. Ji gali būti vartojama pristatant temą,
paaiškinant metodus, susiejant pastraipas, skyrius ir poskyrius, atskiriant savą tekstą nuo cituojamo,
primenant, kas jau buvo rašyta. Metakalba parodo autoriaus savarankiškumą ir gebėjimą matyti
darbą kaip visumą. Metapastraipos rašomos skyrių pradžioje ir pabaigoje. Jomis paaiškinama, kas
bus rašoma ir buvo parašyta, pvz.: Ankstesniame skyriuje buvo aptarta. Metasakiniai nurodo
skyriaus temą, pvz.: Šiame skyriuje bus nagrinėjamas. Metažodžiai rodo:
 loginį ir semantinį pastraipų bei sakinių ryšį (be to, todėl, nes, kaip buvo minėta ir kt.);
 kalbos aktą (toliau bus analizuojama, nagrinėjama, remiamasi ir kt.);
 teksto ir literatūros nuorodas (kaip minėta 3 puslapyje; kaip matyti iš 3 paveikslo; žr. 1
priedą, kaip teigia X; Y nurodo ir kt.).
Metaženklai – dvitaškiai, vardijimas papunkčiui, išskyrimas kursyvu, paryškinimas,
išretinimas padeda atkreipti skaitytojo dėmesį, išdėstyti teiginius tam tikra tvarka, nurodyti
svarbiausius dalykus.
Metakalba atskleidžia, kas daroma su darbo turiniu, parodo skaitytojui, į ką atkreipti dėmesį.
Per metakalbą studentas pademonstruoja savo supratimą suvokti darbą kaip visumą.
. 
25
5. BAIGIAMOJO DARBO PRISTATYMO PRINCIPAI
Profesinio bakalauro baigiamieji darbai ginami viešai kvalifikavimo komisijos posėdyje
katedros numatytu laiku.
Rekomendacijos profesinio bakalauro baigiamojo darbo pristatymui. Darbo
pristatymas kvalifikavimo komisijai – tai 7–10 min. pranešimas, papildytas vaizdine medžiaga.
Pranešimas turi būti iš anksto paruoštas. Jo metu studentas turi pristatyti, kokiomis kitų autorių
teorijomis ir idėjomis rėmėsi, kokius priėmė savarankiškus sprendimus. Rekomenduojama
pranešimo konspekto turinį pasakoti, o ne skaityti. Vaizdinis pristatymas rengiamas „Microsoft
Power Point“ programa ar kitomis pristatymui tinkamomis IT programomis. Atsižvelgiant į BD
temą, gali būti pasirinktas ir kitas pristatymo formatas, pvz. filmuota medžiaga.
Skaidrėse rekomenduojama:
 informacinė skaidrė (Kauno kolegijos logotipas, darbo pavadinimas, autoriaus vardas,
pavardė);
 temos aktualumas;
 darbo problema;
 darbo tikslas, uždaviniai, objektas;
 analizės ar tyrimo metodai (jei taikomi);
 konkretus darbo rezultatų pristatymas pagal kiekvieną uždavinį (nuosekliai išdėstyti
darbo rezultatai, t.y. atrinktos svarbiausios tezės, kurios atspindi parengtą darbą ir atskleidžia jo
vertę);
 išvados ir pasiūlymai.
Visos skaidrės turi turėti bendrą stilių (rėmelį, pavadinimo išskyrimą, šriftą, dydį, spalvą ir
kt.).
Rekomendacijos kaip parengti skaidres:
 Kiekviena skaidrė turi turėti antraštę turi turėti antraštę ir numerį. Pirma (informacinė) ir
paskutinė skaidrės turėtų būti vienodos. Nerekomenduojama rašyti „Ačiū už dėmesį“ ir pan.
 Skaidrių pavadinimai turi būti nedviprasmiški, įforminti vienodu stiliumi.
 Skaidrės pavadinimas turi būti trumpas, aiškus, glaustas – vartojami tik raktiniai
žodžiai.
 Užrašai skaidrėse turėtų užimti tik 2/3 skaidrės ploto (nuo viršaus).
 Paveikslai turi būti susiję su tuo, kas sakoma, ir padėti perteikti mintį.
26
 Skaidrėse rekomenduojama vartoti įvairius simbolius, turinčius visuotinai pripažintą
reikšmę (pvz.: © - autorinių teisių (copyright) ženklas, ® - registruoto firmos ženklo (registered
trademark) simbolis, ™ - firmos ženklo (trademark) simbolis ar kitus specialius simbolius: @, %,
&, $). 70 proc. žmonių geriau įsimena vaizdinę informaciją, nei parašytus žodžius.
 Vienoje skaidrėje turi būti tik viena mintis.
 Rašytinės informacijos minimalus šrifto dydis – 28 pt.
 Svarbu pasirinkti tinkamą skaidrių foną bei šrifto spalvą, rekomenduojamas šviesus
fonas ir tamsios raidės;
 Svarbu pasirinkti tinkamą diagramą. Diagramoje turi būti tik būtiniausi duomenys, kad
auditorijai būtų lengviau suprasti perteikiamą mintį.
 Grafiko ar diagramos pavadinimo rašyti nereikia – juo turi būti pavadinta skaidrė.
 Grafikuose ir diagramose rekomenduojama naudoti ne daugiau kaip 3 spalvas.
REKOMENDACIJOS KAIP PRISTATYTI PRANEŠIMĄ
 Puikiai išmanykite pristatomą dalyką.
 Valdykite jaudulį.
 Tikėkite savimi – esate puikiausias.
 Mokėkite pasakyti iš atminties bent įžangą.
 Būkite pasiruošę įvairiems netikėtumams. Nekreipkite dėmesio į kvalifikavimo
komisijos narių replikas, neleiskite jiems sutrukdyti pristatymo.
 Atsakydami į klausimus, juos argumentuokite, bet nesiteisinkite.
 Kalbėdami stovėkite tiesiai, kalbėkite taisyklingai ir aiškiai.
 Neskaitykite informacijos iš skaidrių pažodžiui, nes komisijos nariai bei kiti
asmenys, stebintys pristatymą moka skaityti patys. Stenkitės interpretuoti tai, kas parašyta skaidrėje.
 Nepamirškite, kaip atrodote ir ką dėvite pristatymo metu, nes Jūsų įvaizdis yra ir
kompetencijos rodiklis.
 Prieš pristatymą pasižiūrėkite į veidrodį, nusišypsokite ir porą kartų garsiai maloniu
balsu ištarkite: „Viskas bus puiku!“
Studentas, pristatydamas baigiamąjį darbą, turi laikytis reglamento, t.y. neviršyti pristatymui
skirto laiko. Pranešimą tikslinga iš anksto aptarti su BD vadovu.
27
6. DAŽNIAUSIAI STUDENTŲ DAROMOS KALBOS KLAIDOS
1. Žodžius, pasakymus, kitus kalbos elementus ne naudojame, o vartojame.
 Čia reikėtų naudoti tikslesnį terminą. (Taisoma Čia reikėtų vartoti tikslesnį terminą).
2. Žodis aplamai tiems rytų aukštaičiams, kurie jį dar išlaikę, reiškia „sujauktai,
netvarkingai, paviršutiniškai“, todėl aplamai nevartotinas reikšme „apskritai“.
 Ar ši sąvoka aplamai egzistuoja? (Taisoma Ar ši sąvoka apskritai egzistuoja?)
3. Žodis talpinti reiškia „daryti, kad tilptų“, pvz., talpinti daiktus į lagaminą. Kitais
atvejais taisome dėti, kelti, spausdinti, skelbti.
 Nuotraukos patalpintos įmonės tinklalapyje (Taisoma Nuotraukos įkeltos / įdėtos į
įmonės tinklalapį).
4. Įtakoti – vertinys iš rusų kalbos žodžio влиять (влияние) yra knyginis, nesisteminis
darinys. Jis gali būti keičiamas žodžiais atsiliepti, lemti, paveikti, veikti, formuoti, taip
pat junginiais daryti įtaką, turėti įtaką ar įtakos.
 Kiekvienoje šalyje darbo užmokesčio dydį įtakoja skirtingi veiksniai. (Taisoma
Kiekvienoje šalyje darbo užmokesčio dydžiui turi įtakos skirtingi veiksniai; Kiekvienoje šalyje
darbo užmokesčio dydį lemia skirtingi veiksniai).
5. Žodis apjungti nevartotinas. Turi būti (su) jungti, (su) vienyti.
 Žadama, kad apjungus šias bendroves bus sumažintos jų sąnaudos. (Taisoma Žadama,
kad sujungus šias bendroves bus sumažintos jų sąnaudos.
6.Vyriškosios giminės daiktavardžiai vartojami apibendrintai profesijoms, pareigoms,
rangams, mokslo laipsniams, titulams ir pan. įvardyti, pvz., jai įteiktas vadybininko diplomas. Kai
profesija, pareigos ir pan. nurodomos šalia moters pavardės, reikia vartoti moteriškąją giminę.
 Darbo vadovas Daiva Petraitienė (Taisoma Darbo vadovė Daiva Petraitienė).
7. Pagrindinės kiekinių skaitvardžių nuo 2 iki 9 formos ir įvardžio abu, abi formos
nevartotinos su daugiskaitiniais (t. y. turinčiais tik daugiskaitinę formą) daiktavardžiais.
 Įmonė įsteigta prieš šešis metus (Taisoma Įmonė įsteigta prieš šešerius metus).
8. Neįvardžiuotinė būdvardžių forma neteiktina rūšiai, išskiriamajai daikto ypatybei reikšti
sudėtiniuose terminuose ir pavadinimuose.
 Nagrinėjami uždaros akcinės bendrovės akcininkų tarpusavio santykiai. (Taisoma
Nagrinėjami uždarosios akcinės bendrovės akcininkų tarpusavio santykiai).
 Kintamos išlaidos – išlaidos, kurios priklauso nuo gamybos užimtumo laipsnio.
(Taisoma Kintamosios išlaidos – išlaidos, kurios priklauso nuo gamybos užimtumo).
28
9. Nusakant metus dažnai daroma klaidų. Reikėtų būti atidesniems – vienas tūkstantis, bet
du tūkstančiai.
 Sutartis pratęsta iki du tūkstantis septynioliktų metų. (Taisoma Sutartis pratęsta iki du
tūkstančiai septynioliktų metų).
10. Vardininkas netinka, kur reikia dalies (kitaip – neapibrėžto kiekio) kilmininko –
paprastai su veiksmažodžiais būti, pasitaikyti, atsitikti, atsirasti, įvykti, kilti, daugėti, mažėti, atvykti,
ateiti, atvažiuoti ir kt.
 Pasitaiko atvejai, kai gamykla nesugeba tiksliai įvertinti savo komercinių galimybių.
(Taisoma Pasitaiko atvejų, kai gamykla nesugeba tiksliai įvertinti savo komercinių galimybių).
11. Kilmininkas nevartotinas veiksmo objektui reikšti su veiksmažodžiais.
 Prieita bendros nuomonės, kad įranga yra susidėvėjusi. (Taisoma Prieita prie bendros
nuomonės, kad įranga yra susidėvėjusi.
12. Reikia taisyti su kilmininku pavartotus daugiau (ne daugiau), mažiau (ne mažiau),
anksčiau (ne anksčiau), vėliau (ne vėliau), ilgiau (ne ilgiau), trumpiau (ne trumpiau) lyginamajai
kiekybei reikšti.
 Krovinys sveria daugiau tonos (Taisoma Krovinys sveria daugiau kaip / negu / nei
toną.
 Objektas bus atiduotas naudoti ne anksčiau 2020 metų (Taisoma Objektas bus
atiduotas naudoti ne anksčiau kaip / negu / nei 2020 metais);
13. Kai pasakomas tik paprastas laiko tarpas ar terminas, kada kas vyksta arba iki kokio
termino kas turi būti padaryta ir nėra paskirties atspalvio, naudininkas netinka – reikia galininko,
prielinksnio iki konstrukcijų arba kitų raiškos priemonių.
 Įstaigai šiai dienai trūksta daugiau kaip 15 procentų lėšų. (Taisoma Įstaigai dabar,
šiandien trūksta daugiau kaip 15 procentų lėšų).
14. Atstovaujamasis dalykas nusakomas naudininku. Veiksmažodis atstovauti reikalauja
naudininko, o ne galininko.
 Paskirtas žmogus atstovauti įmonę grupių diskusijose. (Taisoma Paskirtas žmogus
atstovauti įmonei grupių diskusijose).
15. Didelė klaida būdvardiškųjų žodžių būvio įnagininkas, stumiantis antrąjį dvejybinio
linksnio dėmenį.
 Nustatyta, kad kasmetis auditas bet kurios įmonės apskaitą daro skaidresne. (Taisoma
Nustatyta, kad kasmetis auditas bet kurios įmonės apskaitą daro skaidresnę).
 Stiprūs prekių ženklai vartotojams leidžia jaustis geresniais, reikšmingesniais,
gražesniais, laimingesniais. (Taisoma Stiprūs prekių ženklai vartotojams leidžia jaustis
geresniems, reikšmingesniems, gražesniems, laimingesniems). 
</p>
				</div>
			</div>



			<!-- CONTENT END -->

			
		</div>
	</div>


	<footer>
		<div class="container">
			<div class="copy">
				<div><a href="#">Политика Конфеденциальности</a> <a href="#">Условия пользования</a></div>
				<span>© 2019 Copyright. All rights reserved.</span>
			</div>
		</div>
	</footer>

	<script src="assets/scripts.min.js"></script>
</body>

</html>
